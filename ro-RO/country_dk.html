<!DOCTYPE html>
<html lang="ro">
<head>
	<title>Danemarca - Cheia către UE</title>
	<link rel="icon" href="./../media/EU-stars.svg">
	<link href="./../style.css" type="text/css" rel="stylesheet">
	<link href="https://fonts.googleapis.com/css2?family=Poppins:ital,wght@0,200;0,400;0,700;1,200;1,400;1,700&display=swap" rel="stylesheet">
</head>
<body>
	<nav>
		<a class="link" href="./html.html">Pagina principală</a>
		<a class="active link" href="./countries.html">Țări</a>
		<a class="link" href="./about.html">Despre</a>
		<a class="lang" href="./../en-GB/country_template.html"><img class="flag" src="./../media/UK-flag.svg"></a>
		<a id="activeLang" class="lang" href="#"><img class="flag" src="./../media/RO-flag.svg"></a>
	</nav>
	<div class="pageBorders">
		<div class="wd100">
			<h1 class="cnt w200 stitle fpop">Danemarca</h1>
		</div>
		<div class="grid">
			<div class="photoGallery">
				<img class="imageOverflow" src="./../media/DK-img.jpg">
			</div>
			<div class="desc">
				<p class="s20">Danemarca, oficial Regatul Danemarcei, este un stat suveran din Europa de Nord, având și două teritorii autonome constituente de peste mări, care fac parte integrantă din regat: Insulele Feroe în Atlanticul de Nord și Groenlanda în America de Nord. Danemarca propriu-zisă este cea mai de sud dintre țările nordice, aflată la sud-vest de Suedia și la sud de Norvegia, învecinându-se la sud cu Germania. Țara constă dintr-o peninsulă mare, Iutlanda, și mai multe insule, dintre care cele mai mari sunt Zealand, Funen, Lolland, Falster⁠ și Bornholm, precum și sute de insulițe denumite în general „Arhipelagul Danez”.
<br>
Regatul Danemarcei este o monarhie constituțională organizată sub forma unei democrații parlamentare, cu sediul guvernului în capitala Copenhaga. Regatul este stat unitar, puterile de a-și gestiona propriile afaceri interne fiind delegate de guvernul central Groenlandei și Insulelor Feroe; această structură politică este denumită rigsfælleskabet. Danemarca propriu-zisă este zona hegemonială, unde rezidă puterea judecătorească, executivă și legislativă. Insulele Feroe sunt definite ca o comunitate de locuitori ai regatului, în vreme ce groenlandezii sunt considerați popor separat cu drept de autodeterminare.
<br>
Istoria Danemarcei a fost influențată în mod deosebit de poziția sa geografică între mările Nordului și Baltică. De aceea, ea s-a aflat între Suedia și Germania, fiind în centrul luptei pentru controlul asupra Mării Baltice; înainte de construirea canalului Kiel, trecerea din Atlantic în Marea Baltică se putea face doar prin cele trei Strâmtori Daneze. Danemarca a fost multă vreme în conflict cu Suedia pentru controlul asupra Scaniei (Războiul Scanian) și Norvegiei, și în alte conflicte cu Liga Hanseatică pentru ducatele Schleswig (fief⁠ danez) și Holstein⁠ (fief german). În cele din urmă, Danemarca a pierdut toate aceste dispute și a sfârșit prin a ceda Scania Suediei și ulterior Schleswig-Holstein Imperiului German. Danemarca a obținut Groenlanda și Insulele Feroe în 1814 după dizolvarea uniunii sale personale cu Norvegia, deși monarhia daneză, care domnise atât în Norvegia cât și în Danemarca, deținea aceste colonii încă din secolul al XIV-lea. Insulele Feroe și Groenlanda au devenit părți integrante ale rigsfælleskabetului în secolul al XX-lea și au primit autonomie în 1948, respectiv 1979.</p>
			</div>
			<div class="statBar">
				<p>Populație: 5822763 locuitori</p>
				<p>Suprafață: 42933 km²</p>
				<p>Capitală: Copenhaga</p>
				<p>Cel mai mare oraș: Copenhaga</p>
				<p>Limbă oficială: daneză</p>
				<p>Data aderării la UE: 1 Ianuarie 1973</p>
				<p>Membru Schengen: Da</p>
				<p>Monedă: coroana daneză</p>
			</div>
			<div class="photoGallery">
				<img class="imageOverflow" src="./../media/DK-img2.jpg">
			</div>
	<div class="source"><p>Sursa: <a class="source" href="https://ro.wikipedia.org/wiki/Danemarca">Wikipedia</a></p></div>
	</div>
</body>
</html>